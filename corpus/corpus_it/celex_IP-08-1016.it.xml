<document celex="IP-08-1016" lang="it">
 <p align="right">
  <b>
   IP/08/1016
  </b>
 </p>
 <p align="right">
  Bruxelles, 26 giugno 2008
 </p>
 <h1>
  <a name="Heading4">
  </a>
  <b>
   Prezzi più bassi, maggiore coerenza,
più concorrenza: la Commissione avvia una consultazione sulla riduzione
delle tariffe della telefonia mobile in Europa
  </b>
 </h1>
 <h2>
  <a name="Heading7">
  </a>
  <b>
   <i>
    Nell’intento di stimolare la concorrenza tra
gli operatori e abbassare il prezzo delle chiamate per gli utenti europei, la
Commissione lancia oggi una consultazione pubblica sulla futura regolamentazione
delle “tariffe di terminazione delle chiamate vocali” nell’UE,
basata su un progetto di raccomandazione della Commissione relativa alle tariffe
di terminazione. Le tariffe di terminazione delle chiamate vocali sono le
tariffe all’ingrosso che l’operatore del ricevente fattura
all'operatore della rete del chiamante. Queste tariffe, comprese nella bolletta
telefonica e quindi pagate in ultimo dall’utente, sono determinate
dall’intervento delle autorità nazionali di regolamentazione delle
telecomunicazioni. Attualmente le decisioni delle autorità nazionali di
regolamentazione danno luogo a tariffe assai divergenti all’interno
dell’UE. Le tariffe di terminazione della telefonia mobile variano da
0,02 EUR/min (a Cipro) ad oltre 0,18 EUR/min (in Bulgaria) e sono 9
volte superiori a quelle delle linee fisse (in media 0,0057 EUR/min per le
chiamate locali). Questo falsa la concorrenza tra operatori di paesi diversi
nonché tra operatori di telefonia fissa e mobile. La consultazione pubblica
sulla proposta in questione rimane aperta fino al 3 settembre 2008.
   </i>
  </b>
 </h2>
 <p>
  <i>
   “L’esistenza di tariffe di terminazione differenti da uno
Stato membro all’altro e di ampi divari tra le tariffe di terminazione
fisse e mobili costituisce un serio ostacolo alla realizzazione di un mercato
unico europeo delle telecomunicazioni che favorisca la concorrenza e giovi
all’utente. Purtroppo l
  </i>
  ’
  <i>
   utente paga lo scotto di questa
mancanza di armonizzazione tra le politiche di regolamentazione
nazionali”
  </i>
  , ha dichiarato Viviane Reding, la commissaria europea
responsabile per le telecomunicazioni.
  <i>
   “I mercati di terminazione delle
chiamate nell’UE hanno bisogno di un intervento regolatore. Introducendo
più coerenza e coordinamento in questo settore, mi auguro che nei prossimi
tre anni si riesca a far scendere il costo delle comunicazioni mobili del 70%
circa rispetto al livello attuale”.
  </i>
 </p>
 <p>
  <i>
   “Delle tariffe di terminazione veramente orientate ai costi
stimoleranno la concorrenza, a vantaggio degli utenti. Ne conseguirà un
servizio meno costoso per il singolo utente. Questa raccomandazione gioverà
anche ad ampi segmenti del settore delle telecomunicazioni, in quanto dovrebbe
eliminare le distorsioni di concorrenza tra operatori fissi e mobili”, ha
affermato la commissaria alla concorrenza
  </i>
  Neelie Kroes
  <i>
   .
“Ridurrà inoltre le ingenti somme che i piccoli operatori mobili
devono pagare ai grandi operatori per la terminazione delle chiamate quando
tentano di competere con questi ultimi con le popolarissime offerte forfettarie.
In considerazione di tali vantaggi, è necessaria una tempestiva
applicazione della raccomandazione”.
  </i>
 </p>
 <p>
  Dopo aver valutato oltre 770 proposte di regolamentazione avanzate dalle
autorità nazionali di regolamentazione nel corso degli ultimi cinque anni,
la Commissione oggi mette in guardia sull’incoerenza della
regolamentazione dei prezzi sui mercati europei della terminazione. Le
differenze tra le tariffe di terminazione fisse e mobili e tra le varie tariffe
di terminazione mobili imposte dalle autorità nazionali di regolamentazione
– osserva la Commissione – non sono interamente giustificabili in
base alla diversità dei costi a monte, delle reti o delle caratteristiche a
livello nazionale. Tale situazione potrebbe avere i seguenti effetti
negativi:
 </p>
 <ul>
  <li>
   incertezza giuridica e onere regolamentare accresciuto per gli operatori che
offrono servizi internazionali;
  </li>
  <li>
   le autorità nazionali di regolamentazione che abbassano le tariffe di
terminazione nel loro paese rischiano di penalizzare il loro proprio settore di
telefonia mobile se un'autorità di regolamentazione di un paese vicino
continua a mantenere le tariffe più elevate;
  </li>
  <li>
   gli investimenti in nuove reti e servizi sono ostacolati dal fatto che in
ciascun paese gli operatori sono soggetti a regolamentazioni diverse.
  </li>
 </ul>
 <p>
  <a name="_Hlt201750147">
  </a>
  <a name="_Hlt201750148">
  </a>
  Attualmente
gli operatori fissi e i loro utenti sovvenzionano indirettamente gli operatori
mobili, pagando tariffe di terminazione più elevate per le chiamate dal
fisso al cellulare. Questa sovvenzione incrociata è stimata a 10 miliardi
di euro in Germania per il periodo 1998-2006 (
  <a href="http://ec.europa.eu/information_society/policy/ecomm/doc/library/ext_studies/future_ip_intercon/ip_intercon_study_final.pdf">
   WIK
Consult
  </a>
  ) e a 19 miliardi di euro nel Regno Unito, in Germania e in Francia
per il periodo 1998-2002 (
  <a href="http://www.cerna.ensmp.fr/Documents/OB-GLB-F2M-FinalReport.pdf">
   CERNA-Warwick-WIK
  </a>
  ).
 </p>
 <p>
  La Commissione ha presentato oggi un progetto di raccomandazione intesa a far
convergere le tariffe di terminazione in Europa, nella quale si espone
chiaramente quali elementi di costo debbano essere presi in considerazione dalle
autorità nazionali di regolamentazione nel determinare le tariffe di
terminazione e si propone un metodo efficiente di calcolo dei costi e una
regolamentazione simmetrica (in cui gli operatori fissi e mobili sono soggetti,
all'interno di uno stesso paese, a limiti tariffari identici). Questi principi
contribuiranno a promuovere un contesto regolamentare efficace e ad evitare
distorsioni quali la sovvenzione incrociata dagli utenti della rete fissa a
quelli della rete mobile. Nell’elaborare il progetto di raccomandazione,
la Commissione ha tenuto conto del parere del Gruppo dei regolatori europei
(ERG), che dal 2006 ha compiuto ripetuti tentativi per addivenire ad una
regolamentazione più coerente delle tariffe di terminazione.
 </p>
 <p>
  <b>
   Contesto
  </b>
 </p>
 <p>
  Il testo definitivo della raccomandazione sul regime di regolamentazione
delle tariffe di terminazione fisse e mobili verrà emanato in ottobre a
norma dell’articolo 19 della direttiva quadro dell’UE in
materia di telecomunicazioni, che autorizza la Commissione ad armonizzare
ulteriormente l’applicazione della normativa UE sulle telecomunicazioni
nel mercato unico al fine di promuovere la concorrenza e tutelare gli interessi
degli utenti. Gli Stati membri dovranno garantire che le autorità nazionali
di regolamentazione tengano “in massima considerazione” le
raccomandazioni della Commissione.
 </p>
 <p>
  <b>
   La valutazione delle tariffe di terminazione effettuata dalla Commissione
europea è consultabile al seguente indirizzo:
  </b>
 </p>
 <p>
  <a href="http://ec.europa.eu/information_society/policy/ecomm/implementation_enforcement/index_en.htm">
   http://ec.europa.eu/information_society/policy/ecomm/implementation_enforcement/index_en.htm
  </a>
 </p>
 <p>
  <a name="_Hlt202090568">
  </a>
  <a name="_Hlt202090569">
  </a>
  <a name="_Hlt202009371">
  </a>
  <b>
   Il
documento di consultazione pubblica della Commissione è disponibile
all’indirizzo:
   <a href="http://ec.europa.eu/information_society/policy/ecomm/library/public_consult/termination_rates/index_en.htm">
    http://ec.europa.eu/information_society/policy/ecomm/library/public_consult/termination_rates/index_en.htm
   </a>
  </b>
 </p>
 <p>
  <a name="_Hlt202009383">
  </a>
  <b>
   La relazione dell’ERG sulle tariffe di
terminazione è consultabile all’indirizzo:
   <a href="http://www.erg.eu.int/doc/publications/erg_07_83_mtr_ftr_cp_12_03_08.pdf">
    http://www.erg.eu.int/doc/publications/erg_07_83_mtr_ftr_cp_12_03_08.pdf
   </a>
  </b>
 </p>
 <p>
  <b>
   I contributi alla consultazione pubblica della Commissione possono essere
inviati a:
  </b>
 </p>
 <p>
  infso-termination@ec.europa.eu
 </p>
 <p>
  <a href="http://europa.eu/rapid/pressReleasesAction.do?reference=MEMO/08/438&amp;format=HTML&amp;aged=0&amp;language=EN&amp;guiLanguage=en">
   MEMO/08/438
  </a>
 </p>
 <p align="center">
  Annex
  <br />
  [ Tabelle disponibili in PDF o Word PROCESSED
]
  <br />
  Source: European Regulators Group, ERG (08) 17 MTR Update Snapshot
  <br />
  <br />
  [ Tabelle disponibili in PDF o Word PROCESSED ]
  <br />
  Source: European
Electronic Communications Regulation and Markets, 13
  <sup>
   th
  </sup>
  Report
  <br />
  <br />
  [ Tabelle disponibili in PDF o Word PROCESSED ]
  <br />
  Source:
European Electronic Communications Regulation and Markets, 13
  <sup>
   th
  </sup>
  Report
 </p>
 <p>
  <br />
  [ Tabelle disponibili in PDF o Word PROCESSED ]
 </p>
 <p>
  <b>
   Call termination at local level:
  </b>
  refers to the conveyance of calls
from the local exchange or switch located nearest to the called subscriber to
the premises of the called subscriber where the call is completed.
 </p>
 <p>
  <b>
   Call termination at single transit level:
  </b>
  refers to the conveyance of
calls from a transit switch located at a higher network level through the local
exchange/switch for completion at the called subscriber's premises.
 </p>
 <p>
  <b>
   Call termination at double transit level:
  </b>
  refers to the conveyance of
calls from a transit switch located at a higher network level through two
exchanges/switches for completion at the called subscriber's premises.
  <br />
 </p>
</document>
